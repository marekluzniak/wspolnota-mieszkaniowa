# Systemy domofonowe

Strona zawiera informacje zebrane w celu wyboru najlepszego systemu domofonowego dostosowanego do naszych potrzeb.

## Aktualny system domofonowy

Obecnie korzystamy z centrali **Laskomex CD-250** i unifonów **Laskomex LM-8W-6**.  
Jest to **cyfrowa centrala domofonowa** (tzw. system magistralowy), która do komunikacji z lokatorami wykorzystuje **dwuprzewodową linię cyfrową**. W praktyce oznacza to, że cała instalacja działa na jednej wspólnej magistrali, a każdy unifon jest identyfikowany przez przypisany mu numer.  
System umożliwia wyłącznie **rozmowę głosową z osobą przy wejściu** oraz **zdalne otwarcie drzwi**.  

Choć rozwiązanie to jest stabilne i proste w obsłudze, jego funkcjonalność jest mocno ograniczona w porównaniu do dzisiejszych standardów. Brakuje obsługi obrazu i wideorozmów, możliwości łatwej rozbudowy, czy takich fanaberii jak integracja z aplikacją mobilną (np. w celu zdalnego odbierania połączeń czy otwierania drzwi).  

Technologia CD-250 pojawiła się na rynku około **25 lat temu**. To sprawia, że system jest już przestarzały, a w kolejnych latach jego serwisowanie i utrzymanie mogą stawać się coraz trudniejsze lub kosztowniejsze, z uwagi na ograniczoną dostępność części i nowych urządzeń kompatybilnych.

## Dlaczego zmiana jest potrzebna?

- Częste awarie powodują wysokie koszty utrzymania aktualnej instalacji domofonowej.  
- Aktualny system bazuje na technologii sprzed dwóch dekad i ogranicza się wyłącznie do rozmów głosowych.  
- Brakuje w nim funkcji, które dziś są standardem – wideorozmowy czy elastyczna konfiguracja dostępu.  
- W przyszłości utrzymanie systemu będzie coraz trudniejsze, a koszty serwisu mogą rosnąć ze względu na wycofywanie starszych modeli z produkcji.  

## Cel i założenia

Naszym celem jest wybór trwałego i niezawodnego systemu domofonowego na lata, który sprosta naszym potrzebom i nie będzie wymagał częstych modernizacji.  

Założenia:  
- odblokowywanie drzwi za pomocą kodu oraz odbiorników,  
- obsługa dwóch wejść w jednym systemie,  
- wygoda użytkowania i łatwy serwis w regionie.  

### Wymagania nowego systemu

Przedstawiona poniżej lista to wymagania, których spełnienie jest niezbędne przez nowy system domofonowy:

- Obsługa co najmniej 8 lokali mieszkalnych  
- Posiadanie klawiatury kodowej przy obu wejściach  
- Możliwość zdefiniowania kodów PIN dedykowanych poszczególnym lokalom mieszkaniowym  
- Prowadzenie rozmów audio z głównym wejściem  
- Odporność na warunki atmosferyczne (min. IP54 – deszcz, śnieg, kurz)  
- Wysoki stopień ochrony przed urazami mechanicznymi (min. IK7)  
- Gwarancja (min. 24 miesiące, serwis i części dostępne w Polsce przez minimum 10 lat)  

### Opcjonalna funkcjonalność nowego systemu

Funkcje, które nie są wymagane, ale zwiększą bezpieczeństwo i komfort użytkowania:  

- Prowadzenie rozmów audio i wideo z dowolnym wejściem  
- Dowolność wyboru urządzeń wspierających wyłącznie audio w poszczególnych lokalach  
- Integracja z aplikacją mobilną (możliwość odbierania domofonu na smartfonie)  

## Architektura systemu domofonowego

Aktualnie na polskim rynku popularne są trzy rozwiązania:

### 2-żyłowy system cyfrowy (audio lub wideo)

Najprostsze i najtańsze rozwiązanie. Najpopularniejsze w budynkach, których instalacje domofonowe były realizowane wiele lat temu.  
Charakteryzuje się niskim kosztem zakupu i jest kompatybilne z naszym aktualnym okablowaniem.  

### IP (PoE lub Wi-Fi)

Rozwiązanie oferujące najwyższą jakość audio i wideo oraz możliwość łatwej rozbudowy.  
Koszt zakupu jest wyższy niż w przypadku instalacji 2-żyłowej i wymaga okablowania Ethernet (przewód internetowy).  

### Hybryda (2-żyłowy + bramka IP)

Rozwiązanie dla osób chcących zachować proste okablowanie, a jednocześnie dodać do niego funkcje „smart”.  

## Propozycje produktów

Poniżej znajduje się zestawienie sprawdzonych marek i serii dostępnych w Polsce.

### Laskomex CD-3100 — 2-żyłowy

<div align="center">
  <img src="./images/laskomex-cp-3113r.png" alt="Laskomex CD-3100" height="320px" />
</div>

#### Producent

Laskomex (PL) — ponad 30 lat na rynku, szeroka baza instalacji referencyjnych; dobry dostęp do części.  

#### Model i seria

**CD-3100** to rozbudowany system 2-żyłowy, który stanowi następcę starszych central (np. CD-250).  

#### Zalety rozwiązania
- Niższy koszt początkowy niż systemy IP.  
- Możliwość wykorzystania istniejącego okablowania 2-żyłowego, bez konieczności kładzenia nowych przewodów Ethernet.  
- Stabilna i sprawdzona technologia, stosowana od wielu lat w budynkach wielorodzinnych.  
- Szeroka baza instalacji referencyjnych i łatwa dostępność części w Polsce.  
- Prosta obsługa i konserwacja – dobrze znana lokalnym instalatorom.  

#### Wady rozwiązania
- Technologia 2-żyłowa, choć tańsza, jest już rozwiązaniem przestarzałym i nie daje pełnej elastyczności i rozbudowy jak systemy IP.  
- Obraz wideo (przy zastosowaniu monitorów) ma ograniczoną jakość w porównaniu do systemów IP (niższa rozdzielczość, mniejsza płynność).  
- Architektura magistralowa oznacza, że awaria linii głównej może powodować problemy w całym pionie lub większej liczbie mieszkań.  
- Wiele dodatkowych funkcji wymaga dodatkowych modułów, które znacząco podnoszą koszt.  
- Zależność od jednego producenta – ograniczone możliwości łączenia elementów z urządzeniami innych firm.  

W porównaniu do CD-250 oferuje szerszą gamę urządzeń końcowych, w tym monitory wideodomofonowe, oraz łatwiejszą integrację z modułami dodatkowych funkcji.

#### Linki

- [Strona producenta](https://www.laskomex.com.pl/)  
- [Strona produktu](https://www.laskomex.com.pl/produkty/domofony-cyfrowe.php)  
- [Lista produktów](https://www.laskomex.com.pl/produkty/produkty.php)  
- [Karty katalogowe](https://www.laskomex.com.pl/karty-katalogowe.php)  
- [Cennik producenta](https://www.laskomex.com.pl/cennik/cyfrowe_072025v1.pdf)  

#### Inne produkty producenta

- CD-4000  
- Bastion Gemini 2-wire IP  

#### Szacowany koszt zakupu i montażu

Wszystkie podane ceny są cenami brutto (zawierają podatek VAT).

##### Cennik podzespołów

| Typ podzespołu | Nazwa podzespołu | Alarm-Tech | EC System | Allegro |
|---|---|---|---|---|
| Panel zewnętrzny | CP-3113R INOX RFID | 1 353,00 zł | 1 353,00 zł | - zł |
| Kaseta elektroniki | EC-3100R-2 | 485,85 zł | 485,85 zł | 465,12 zł |
| Zasilacz | TR/B 2303 | 123,00 zł | 123,00 zł | 115,00 zł |
| Moduł kamery | KAM-3-1 | 282,90 zł | - zł | 253,63 zł |
| Unifon | 1131/621 | 98,40 zł | 98,40 zł | - zł |
| Monitor wideodomofonowy | MVC-8151-1 | 601,47 zł | 750,30 zł | 708,52 zł |

###### Nie wszystkie podzespoły są wymagane do uzyskania podstawowej funkcjonalności systemu.

##### Przykładowy zestaw:

| Typ podzespołu | Nazwa podzespołu | Ilość | Cena za szt. | Koszt |
|---|---|---|---|---|
| Panel zewnętrzny | CP-3113R INOX RFID | 2 | 1 353,00 zł | 2 706,00 zł |
| Kaseta elektroniki | EC-3100R-2 | 1 | 465,12 zł | 465,12 zł |
| Zasilacz | TR/B 2303 | 2 | 123,00 zł | 230,00 zł |
| Moduł kamery | KAM-3-1 | 2 | 253,63 zł | 507,26 zł |
| Monitor wideodomofonowy | MVC-8151-1 | 8 | 601,47 zł | 4 811,76 zł |
| **Razem** | | | | **8 720,14 zł** |

#### Uwagi

Obsługa więcej niż jednego przycisku wymaga doprowadzenia dodatkowych przewodów.  

### Hikvision IP II generacji — IP (PoE)  

<div align="center">
  <img src="./images/hikvision-ds-kd8003-ime1.png" alt="Hikvision IP" height="320px" />
</div>

#### Producent

Hikvision (CN) — globalny lider w dziedzinie systemów monitoringu i wideodomofonii; szeroka dostępność części i wsparcie techniczne w Polsce; łatwa integracja z CCTV tej marki oraz mobilną aplikacją Hik‑Connect.  

#### Model i seria

**Seria IP II generacji (PoE)** to modułowy system wideodomofonowy, przeznaczony do nowoczesnych instalacji.  

#### Zalety rozwiązania
- Wysoka jakość obrazu i dźwięku dzięki technologii IP.  
- Możliwość integracji z innymi systemami bezpieczeństwa (np. monitoring CCTV Hikvision).  
- Łatwe skalowanie – dodawanie kolejnych modułów i lokali bez ingerencji w całą instalację.  
- Prosta wymiana uszkodzonych elementów – każdy moduł działa niezależnie.  
- Obsługa aplikacji mobilnej Hik-Connect umożliwia odbieranie rozmów na smartfonie.  
- Zasilanie PoE – jeden przewód wystarcza do transmisji danych i zasilania urządzeń.  

#### Wady rozwiązania
- Wyższy koszt początkowy niż w przypadku systemów 2-żyłowych.  
- Wymaga stabilnej sieci Ethernet i switcha PoE — awaria zasilania sieciowego wpływa na wiele urządzeń.  
- Zależność od jednego producenta (ograniczona kompatybilność z urządzeniami innych marek).  

#### Linki

- [Strona producenta](https://www.hikvision.com/pl/)  
- [Strona produktu](https://www.hikvision.com/pl/products/Video-Intercom-Products/IP-Series/Pro-Series/ds-kd8003-ime1-b-----surface-eu/)  
- [Lista produktów](https://www.hikvision.com/pl/products/Video-Intercom-Products/)  
- [Karty katalogowe](https://www.hikvision.com/pl/support/download/regional-support/)  
- [Broszura (PDF)](https://www.hikvision.com/content/dam/hikvision/eu/support/brochures/product-brochure/2nd-Generation-IP-Video-Intercom-System-New-Aug.-2022.pdf)  
- [Cennik firmy Alarm-Tech](https://www.napad.pl/cenniki/cennik-hikvision-systemy-wideodomofonowe,49.xlsx)  

#### Inne produkty producenta

W trakcie tworzenia.

#### Szacowany koszt zakupu i montażu

Wszystkie podane ceny są cenami brutto (zawierają podatek VAT).

##### Cennik podzespołów

| Typ podzespołu | Nazwa podzespołu | Alarm-Tech | EC System | Allegro |
|---|---|---|---|---|
| Moduł stacji bramowej | DS-KD8003-IME1(B) | 968,26 zł | 965,55 zł | 549,00 zł |
| Moduł klawiatury | DS-KD-KP | 656,33 zł | 655,59 zł | 362,99 zł |
| Moduł czytnika kart | DS-KD-M | 405,41 zł | 404,67 zł | 248,99 zł |
| Ramka podtynkowa | DS-KD-ACF2 | 713,40 zł | 270,60 zł | 159,90 zł |
| Ramka podtynkowa | DS-KD-ACF3 | 337,51 zł | 335,79 zł | 209,98 zł |
| Switch | DS-3E0318P-E/M(C) | 1 007,62 zł | - zł | 699,00 zł |
| Unifon | DS-KH6000-E1 | 307,01 zł | - zł | - zł |
| Monitor wideodomofonowy | DS-KH6100-E1 | 490,03 zł | - zł | - zł |
| Monitor wideodomofonowy | DS-KH6220-LE1 | - zł | 445,00 zł | 776,53 zł |
| Monitor wideodomofonowy | DS-KH6320-WTE1 | 1 517,82 zł | 1 303,80 zł | 735,00 zł |
| Monitor wideodomofonowy | DS-KH8520-WTE1 | 2 364,06 zł | - zł | 1 318,00 zł |
| Monitor wideodomofonowy | DS-KH9310-WTE1(B) | 2 249,67 zł | 1 793,34 zł | 997,00 zł |
| Monitor wideodomofonowy | DS-KH9510-WTE1(B) | 2 826,54 zł | 2 554,71 zł | 1 139,00 zł |

###### Nie wszystkie podzespoły są wymagane do uzyskania podstawowej funkcjonalności systemu.

###### Ceny pochodzące z firmy Alarm-Tech mogą się różnić od dostępnych na ich stronie internetowej, gdyż w ofercie cenowej 44204/GŁ/09/2025 zastosowali rabat w wysokości 20%.

###### Na Allegro dostępnych jest wiele zamienników orygilanych części. Przykładowo: moduł czytnika kart i ramka podtynkowa za 154,99 zł.

##### Przykładowy zestaw 1:

| Typ podzespołu | Nazwa podzespołu | Ilość | Cena za szt. | Koszt |
|---|---|---|---|---|
| Moduł stacji bramowej | DS-KD8003-IME1(B) | 2 | 549,00 zł | 1 098,00 zł |
| Moduł klawiatury | DS-KD-KP | 2 | 362,99 zł | 725,98 zł |
| Ramka podtynkowa | DS-KD-ACF2 | 2 | 159,90 zł | 319,80 zł |
| Switch | DS-3E0318P-E/M(C) | 1 | 699,00 zł | 699,00 zł |
| Monitor wideodomofonowy | DS-KH6220-LE1 | 8 | 445,00 zł | 3 560,00 zł |
| **Razem** | | | | **6 402,78 zł** |

##### Przykładowy zestaw 2:

| Typ podzespołu | Nazwa podzespołu | Ilość | Cena za szt. | Koszt |
|---|---|---|---|---|
| Moduł stacji bramowej | DS-KD8003-IME1(B) | 2 | 549,00 zł | 1 098,00 zł |
| Moduł klawiatury | DS-KD-KP | 2 | 362,99 zł | 725,98 zł |
| Ramka podtynkowa | DS-KD-ACF2 | 2 | 159,90 zł | 319,80 zł |
| Switch | DS-3E0318P-E/M(C) | 1 | 699,00 zł | 699,00 zł |
| Monitor wideodomofonowy | DS-KH6320-WTE1 | 8 | 735,00 zł | 5 880,00 zł |
| **Razem** | | | | **8 722,78 zł** |

#### Uwagi

W trakcie tworzenia.  

### Cyfral (PC-4000/SMART-D) — 2-żyłowy audio/wideo  

### Elfon Optima (OP-255R) — 2-żyłowy audio  

### ACO (CDN / Inspiro) — 2-żyłowy audio/wideo + bramka acoGO!  

### Urmet (2Voice / Matibus SE) — 2-żyłowy audio/wideo  

### Vidos Duo — 2-żyłowy wideo  

### Dahua IP — IP (PoE) wideo  

### 2N Helios IP Verso — IP  

### Fermax MEET — IP  
